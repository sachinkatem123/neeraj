<?xml version="1.0" encoding="utf-8"?>
<resources>
    १*—नमोजी पंढरिराया । हत्कमलवासीया गुरुनाथा ॥१॥* तुमचा अनुग्रह लाधलों । पात्र झालों महा सुखा ॥२॥* सकळ संत करिती कृपा । दाविला सोपा निज मार्ग ॥३॥* निळा म्हणे दिवस रात्रीं । गातों वक्त्रीं गुण नाम ॥४॥/
    २*सकळा मंगळांचे धाम । ज्याचेनि विश्राम विश्रांती ॥१॥* तो हा पंढरीचा रावो । सकळां ठावो कल्याणा ॥२॥* ज्याचेनी सुखा सुखपण । ज्याचेनी त्रिभुवन रुपस ॥३॥* निळा म्हणे ज्याचेनि निगमा । आणिली गरिमा जाणिवेची ॥४॥/
    ३*—नमोजि विश्वतीता । विश्रवव्यापका श्रीअनंता । परात्परा सद्गुरुनाथा । ईश्रवरनियंता सकळादी ।।१।।*तुमचा अनुग्रहो झालिया । निरसे मोह ममता माया । करुनी उपदेश ब्रम्हया । निजात्मपदी स्थापिसी ।।२।।* सनकादिकांचे चिंतन । नाम तुमचे अनुसंधान । त्यातें स्वरुप स्थिती पावउन । ठेविसी निमग्न निजानंदी ।।३।।* शुक्र प्रल्हाद नारद । पावोनिया तुमचा बोध । करिती सदा ब्रम्हानंद । तारिती कीर्तने आणि‍का ।।४।।* निळा म्हणे परमानंदा । परात्परा सच्चिदानंदा । सद्गुरुराया निजात्मबोधा । कृपेस्तव लाहिजे तुमाचिये ।।५।। /
    ४*परात्परा सच्चिदानंदा । परिपूर्णा जी आनंदकंदा । जगदीशा विश्रवंद्या । विश्वव्यापका अनंता ।।१।।*भक्‍तवत्सला कृपासिंधु । तापत्रयहरणा दीनबंधु । तुझ्या नामी अगाध बोधु । भक्त पावती भाविंक ॥२॥*परमपुरुषा गुणातीता । अव्यया अक्षरा जी अव्यक्ता । विश्रवमंगळा रुक्मिणी कांता । पुंडलिकवरदा पंढरीशा ॥३॥*निरंजना निर्विकारा । निर्विकल्पा जगदोध्दारा । वेदवेदांतसागरा । विश्रवंभरा कल्पादि ॥४॥*भावाभावविवर्जिता । सगुणनिर्गुणा गुणातीता । निळया स्वामी कृपावंता । चरणी माथा तुमचिये ॥५॥/
    ५*आतां आठवूं पाउलें । सकुमार चांगले इटे ते ॥१॥* तेणें प्रसन्न्‍ होती गुरु । संत मुनिश्वरु करुणाब्धी ॥२॥* आदर त्यांचा ईटेवरी । तो मज निर्धारीं जाणवला ॥३॥* निळा म्हणे जिवीं ते ध्यातां । कृत्यकृत्यता करितील ॥४॥/

</resources>